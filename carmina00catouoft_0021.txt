CARMINA.

Accipite has voces, Migret Neptunus in arva
Fluctibus, et spissa campos perfundat arena.
Qua Volcanus agros pastus Iovis ignibus arcet,
Barbara dicatur Libycae soror altera Syrtis.
Tristius hoc, memini, revocasti Battare carmen.
Nigro multa inari dicunt portenta natare,
Monstra repentinis terrentia saepe figuris,
Quom subito emersere furenti corpora ponto:
Haec agat infesto Neptunus caeca tridenti,
Atrum convertens aestum maris undique ventis,
Et fuscum cinerem canis exhauriat undis.
Dicantur mea rura ferum mare. Nauta caveto
Rura, quibus diras indiximus, impia vota.

Si minus haec, Neptune, tuas infundimus auris,
Battare, fluminibus tu nostros trade dolores:

Nam tibi sunt fontes, tibi semper flumina amica.

Nil est quod perdam ulterius: merita omnia: dictis.

Flectite currentis lymphas, vaga flumina, retro,
Flectite, et adversis rursum diffundite campis.
Incurrant amnes passim rimantibus undis,

Nec nostros servire sinant erronibus agros.
Dulcius hoc, memini, revocasti Battare carmen.
Emanent subito sicca tellure paludes,

Et metat hic iuncos, spicas ubi legimus olim.
Occubet arguti grylli cava garrula rana.
Tristius hoc rursum dicat mea fistula carmen.
Praecipitent altis fumantes montibus imbres,

Et late teneant· diffuso gurgite campos:

50

55

60

65

’70

75

