l) 1 R A E.

Battare, cycneas repetamus carmine voces:
Divisas iterum sedes et rura canamus,

Rura, quibus diras indiximus, impia vota.
Ante lupos rapient haedi, vituli ante leones,
Delphini fugient pisces, aquilae ante columbas,
Et conversa retro rerum discordia gliscet,
Multa prius, fuerit quam non mea libera avena.
Montibus et silvis dicam tua facta, Lycurge,
Impia. Trinacriae sterilescant gaudia vobis,
Nec fecunda senis nostri, felicia rura,

Semina parturiant segetes, non pascua colles,
Non arbusta novas fruges, non pampinus uvas,

Ipsae non silvae frondes, non flumina montes.

Rursus, et hoc iterum repetamus Battare carmen.

Effe-tas Cereris sulci condatis avenas,
Pallida flavescant aestu sitientia prata,
lmmatura cadant ramis pendentia mala,
Desint et silvis frondes, et fontibus humor,
Nec desit nostris devotum carmen avenis.
Haec Veneris vario florentia serta decore,

Purpureo campos quae pingunt verna colore:

 

10

15

20

