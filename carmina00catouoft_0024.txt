8 VALERII CATONIS

Et vobis nunc est, mea quae fuit ante, voluptas.
At male tabescunt morientia membra dolore,

Et calor infuso decedit frigore mortis,

Quod mea non mecum domina est. Non ulla puella

Doctior in terris fuit, aut formosio1·; ac si

Fabula non vana est, tauro Iove digna, vel auro:
Iuppiter avertas aurem: mea sola puella est.
Felix taure, pater magni gregis, et decus: a te
Vaccula non unquam secreta cubilia captans,
Frustra te patitur silvis mugire dolorem.

Et pater haedorum felix, semperque beate:

Sive petis montes praeruptos, saxa pererrans,
Sive tibi silvis nova pabula fastidire,

Sive libet campis, tecum tua laeta capella est.

Et mas quicumque est, illi sua femIna iuncta
Interpellatos nunquam ploravit amoreS.

Cur non et nobis facilis natura fuisset?

Cur ego crudelem patior tam saepe dolorem?
Sidera per viridem redeunt quom pallida mundum,
Inque vicem Phoebe currenS, atque aureus orbis,
Luna tuus tecum est: cur non est et mea mecum?
Luna, dolor nosti quid sit: miserere dolentis.
Phoebe, recens in te laurus celebravit amorem3
Et quae pompa deum: nam silvis fama loquuta est,
Omnia vos estis: secum sua gaudia gestat,

Aut insparsa videt mundo, quae dicere longum est.
Aurea quin etiam quom saecula volvebantur,

Conditio similis fuerat mortalibus illis.

(125)

25

(130)

30

(135)

35

(140)

40

(145)

45

(150)

