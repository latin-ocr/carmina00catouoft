ECLOGA E LYDlA.

Invideo vobis agri, formosaque prata:

Hoc formosa magis, mea quod formosa puella
Est vobis: tacite nostrum suspirat amorem.
Vos nunc illa videt, vobis mea Lydia ludit,
Vos nunc adloquitur, vos nune adridet ocellis,

Et mea submissa meditatur carmina voce,

Cantat et interea, mihi quae cantabat in aurem.

Invideo vobis agri: discetis amare.

0 fortunati nimium, multumque beati,

In quibus illa pedis nivei vestigia ponet,

Aut roseis digitis viridem decerpserit uvam:
Dulci namque tumet nondum vitecula Baccho:
Aut inter varios, Veneris stipendia, flores
Membra reclinarit, teneramque inliserit herbam,
Et secreta meos furtim narrabit amores.
Gaudebunt silvae, gaudebunt mollia prata,

Et gelidi fontes, aviumque silentia fient.
Tardabunt rivi: labentes currite lymphae:
Dum mea ineundas exponat cura querelas.

Invideo vobis agri: mea gaudia habetis9

(105)

(110)

10

(115)

(120)

20

